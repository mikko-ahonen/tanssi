---
layout: page
title: Taustaa
permalink: /about/
image: '/images/couple-dancing-on-dunes.png'
---
# Tanssinopetusta sydämellä

Ajattelen, että tanssi on liikettä musiikkiin. Paritanssi on siis liikettä musiikkiin, yhdessä parin kanssa. 
Koska kaikki me osaamme jo kävellä, osaamme myös tanssia.

Kun liikumme parina yhdessä, saumattomasti, se saattaa tuntua jopa maagiselta. Itse koin paritanssissa ensimmäistä 
kertaa sellaista yhteyttä, jota en ollut tuntenut aiemmin edes parisuhteissa.

Vaikka sain tanssista jotain jota olin kaivannut, tanssin oppiminen oli minulle erittäin haastavaa. Myöhemmin
olen ymmärtänyt, että se siitä, miten tanssia yleensä opetetaan.

Tanssinopetus lähtee usein lajikohtaisista perusaskeleista. Ensimmäisenä opetetaan esimerkiksi vaihtoaskel.
Suurin osa alkeistanssikurssien oppilaista, varsinkin miehistä, on kuitenkin samanlaisia kuin minä, 
älyllisesti suuntautuneita. 

Askeliin pohjautuva opetustapa saa älyllisesti suuntautuneen miettimään
askeleita, sen sijaan että kokisi mahdollisimman nopeasti siltä 
miltä tanssi tuntuu.  Opettajat ovat usein kinesteettisesti lahjakkaita,
eivätkä välttämättä osaa asettua älyllisesti suuntautuneen oppilaan housuihin.
Olen oppinut tanssimaan kantapään kautta, jotta sinun ei tarvitsisi.

Jos kehoa yrittää hallita älyllä, tarvitaan lyhyttä muistikapasiteettia, johon mahtuu vain 6-10 asiaa.
Äly on myös liian hidas ja kömpelö sellaiseen hienomotoriikkaan, jota tanssi tarvitsee. Tämän voi havaita
kokeilemalla mikromanageerata kehoaan kun yrittää nostaa lusikan pöydältä.

Opetustavassani tanssista karsitaan pois kaikki ylimääräinen. Erityisesti älyllisesti suuntautuneet 
oppilaat oppivat tanssimaan helpommin ja nopeammin. Jäljelle jää vain kaikkein välttämättömin, se miltä tuntuu
kun liikkuu musiikkiin.

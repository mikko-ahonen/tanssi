---
layout: page
title: Taustaa
permalink: /about/
image: '/images/couple-dancing-on-dunes.png'
---
# Tanssia sydämellä

Ajattelen, että tanssi on liikettä musiikkiin. Paritanssi on siis liikettä musiikkiin, yhdessä parin kanssa. 
Koska kaikki me osaamme jo kävellä, osaamme myös tanssia.

Kun liikumme parina yhdessä, saumattomasti, se saattaa tuntua jopa maagiselta. Itse koin paritanssissa ensimmäistä 
kertaa sellaista yhteyttä, jota en ollut tuntenut aiemmin -- edes pitkissä parisuhteissa.

Vaikka löysin tanssista jotain jota en tiennyt edes kaivanneeni, tanssin oppiminen oli minulle erittäin haastavaa. Myöhemmin
olen ymmärtänyt, että isolta osin osaltani kyse oli siitä, miten tanssia yleensä opetetaan.

Tanssinopetus lähtee usein lajikohtaisista perusaskeleista. Ensimmäisenä opetetaan esimerkiksi vaihtoaskel.
Suurin osa alkeistanssikurssien oppilaista, varsinkin miehistä, on kuitenkin samanlaisia kuin minä, 
älyllisesti suuntautuneita. 

Askeliin pohjautuva opetustapa saa älyllisesti suuntautuneen miettimään
askeleita, sen sijaan että hän kokisi mahdollisimman nopeasti siltä 
miltä tanssi tuntuu.  Opettajat ovat usein kinesteettisesti lahjakkaita,
eivätkä välttämättä osaa asettua älyllisesti suuntautuneen oppilaan housuihin.
Olen oppinut tanssimaan kantapään kautta. Haluan jakaa tätä ymmärrystäni myös muille, jotka ovat tanssin alkutaipaleella.

Jos kehoa yrittää hallita älyllä, tarvitaan lyhyttä muistikapasiteettia, johon sanotaan mahtuvan kerrallaan vain 5-9 asiaa.
Äly on myös liian hidas ja kömpelö sellaiseen hienomotoriikkaan, jota tanssissa tarvitaan. Tämän voi havaita itsekin, kun
kokeilee hallita -- kontrolloida -- analyyttisellä mielellä kehoaan yrittää nostaa lusikan pöydältä. Siitä ei tule mitään.
